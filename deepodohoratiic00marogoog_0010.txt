6 GEYzA Nummum

8, 39. non fuisse olim tria nomina propria iure suspiceris. No-
tandum deinde a Porphyrione non solum mollitiem Pediatii,
sed etiam patrimonium ab eo consumptum commemorari, unde
etiam apud Horatium de helluatione Pediatii quidquam olim
lectum fuisse sponte sequitur. Scribendum igitur:

. . . atque in me veniat mictum atque cacatum
Helluo*) vel fragilis, Pediatia, furve Voranus,

ubi helluo opponitur furi, sicut Pediatius Verane, conferendusque
vs. 10. huius epodi: «Et helluato . . . patrimonio» Helluo fraqi-
lis i. e. mollis et impudicus, ut Cic. Agr. Ι. 7 : «impurus helluo»
et Cic. De dom. 25: «helluo spurcatissimus»; ad parallelis-
mum (helluo — fur, Pediatia — Voranus) cf. Hor. Sat. Ι. 8,
11: «Pantolabo scurrae Nomentanoque nepoti» i. e. helluoni. Pro
et et que autem scriptum fuisse vem) et ve verisimile fit ex' e0,
quod vs. 38. in codicibus veniat reperitur, non veniam.

Apud Porphyrionem denique corrupta sunt: «etiam casti-
tatem †moris amiserat† », ubi certe non agitur de castitate Pedia-
tii amissa; n'am corruptum fuisse puerum Pediatium propter
indulgentiam parentum postea commemoratur, unde eum non
patrimonio consumpto, sed multo ante vivis parentibus castita-
tem amisisse elucet. Quare pro moris amiserat. scribendum
sororis vendiderat conferendique vss. 7-8, huius epodi:

Per prostitutae turpe contubernium
sororis — o quid me incitas?

Restat igitur, auditores doctissimi, ut totum epodum ex
his rebus nunc primum detectis explicare atque interpretari
temptemus, Quam ob rem ex recensione mea hic sequitur carmen
adnotationibus exegeticis et criticis instructum atque versione
Hungarica. Dulcis enim lingua nostra sit prima, in quam Ho-
ratii epodus duodevicesimus —- nam huc usque septemdecim erant
noti — pristino sensui redditus convertitur. Potest certe hoc
poema- in Hungaricum ita transferri, ut rerum obscenitas miti-
getur, remaneat tamen vis sententiarum vere Archilochea.

 

. *) Scribitur etiam elluo et elue, quod ad Iulius proxime accedit.
**) An scribendum potius seu?

310

