DE ΗΟΒΑΤΠ EPODO xvm. 33

quam postea, animos numerosque Archilochi3 res autem nonnullas
mutuatur a Catullo et a scriptoribus veteris comoediae, ab Eupo-
lide et Aristophane. Scribit re vera iuvenili fervore incitatae,
nondum mitigatus philosophia morali. Carmen tradidisse videtur
fautori suo, Vergilio, cuius post mortem ex scriniis relictis sine
ulla selectione editus liber Catalepton nobis servavit epodum
carminibus Vergilianis insertum atque ex eo tempore sine mi-
nima suspicionis umbra a tota antiquitate Vergilio tributum. In
quo maxime eo gaudemus, quod carmen illud ipsum, quod auc-
tor non solum non ediderat, sed postea etiam apographa eius
delenda curaverat, ad nos tamen pervenit et Horatio argumentis
luculentis potest vindicari. Quod igitur inde ab anno 13. a
Chr. n., quo Epistulae libri secundi ab auctore ipso editae sunt,
non evenit, id evenit nunc: poemata Horatii aucta sunt carmine
integro. Habemus epodum duodevicesimam ex Appendice Ver-
giliana in Appendicem editionum Horatii transferendum.

*α*

Cum haec scripsissem, in mentem mihi venit elegia notis-
sima Nestoris nostri, Pauli Gyulai, qui nunc quoque inter nos
sedet, carmen illud, quod olim puerilibus annis dulcedine ver-
suum captus edidiceram, quo certe nemo scripsit de Horatio
quidquam pulchrius Nam, cum Russorum tyrannus libertatem
nostram avitam atque paulo ante recuperatam pede barbaro
conculcasset, Horatio lecto sanctissimoque permotus dolore ita
exclamavit& poeta nobis carissimus:

Ο Romam, Romam, perpessam turpia Romam!
At Flaccus Veneres concinit, ecce, lyra.

Candida num splendent Capitolia lumine prisco?
Non fert indignum libera Roma iugum?

Han, ubi avita fidere, libertas dulcis ubi nunc?
Mortalis colitur, pro pudor, aede deus!

Ingeniis magnis celebratur fama tyranni;
Interiit populus, sordida turba manet.

*) Carmen, quod ex Hungarico in Latinum converti, inscribitur:
Horatius olvasa'sakor i. e. Oum leym-em Horatium.

utu). fen-r. A uram· ἑο amun. noanon. xx. xor. 6. az. 3

